Dyskografia Blog 27 – polskiego zespołu muzycznego grającego muzykę pop, teen pop oraz dance, składa się z dwóch albumów studyjnych, siedmiu singli, jednej ścieżki dźwiękowej oraz siedmiu teledysków. Debiutancki album zespołu zatytułowany <LOL> został wydany w listopadzie 2005 roku. Album został sprzedany na świecie w nakładzie ponad 250 000 egzemplarzy, zaś w Polsce sprzedano ponad 60 000 egzemplarzy, dzięki czemu uzyskał status podwójnej platynowej płyty. Pochodzący z niego singel Uh La La La zadebiutował także w europejskich notowaniach, zajmując między innymi 17. miejsce na liście przebojów w Niemczech. W kwietniu 2008 roku ukazał się drugi album studyjny zespołu zatytułowany Before I’ll Die..., który w trzecim tygodniu sprzedaży zajął 3. miejsce zestawienia OLiS. Album uzyskał status złotej płyty w Polsce za sprzedaż ponad 15 000 egzemplarzy. Wydawnictwo promowały single Cute (I'm Not Cute) oraz Fuck U!. Blog 27 zakończył działalność jeszcze w tym samym roku, a wokalistki rozpoczęły solowe kariery. Czytaj więcej
